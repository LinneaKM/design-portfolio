---
Title: Rapport 3
Description: Rapport om designprinciper
Template: kmom
---

Analys om vilka designprinciper som webbsidor använder sig av
=======================

Syftet med denna rapport är att undersöka och analysera vilka designprinciper som webbsidor använder sig av. Därefter gjordes en analys av min egna portfoliosida. 

Urval
-----------------------

För denna rapport har tre portfoliosidor valts ut, alla inom områden webbutveckling och design. Detta område valdes då jag själv är intresserad av att jobba i gränslandet mellan webbutveckling och design. Just dessa tre sidor blev utvalda då de var de tre första sökresultaten efter en googlesökning. 

De tre sidor som kommer att analyseras i denna rapport är:

* <a href="https://nillewebb.se/">https://nillewebb.se/</a>
* <a href="https://chfrisk.se/">https://chfrisk.se/</a>
* <a href="http://www.olivia.nu/">http://www.olivia.nu/</a>

Metod
-----------------------

De verktyg som har används under detta arbete är:
* <strong>Artikeln: Design elements and principles</strong> - Denna artikel har varit till hjälp när det kom till att urskilja vissa designprinciper.
* <strong>Google devtools</strong> - Detta verktyget användes bland annat för att titta på sidornas HTML-strukturer och se i fall sidan exempelvis innehöll grids.


Resultat
-----------------------

### nillewebb

#### Webbplatsens mål och syfte
Webbplatsens syfte är att visa upp Kennets tidigare arbetserfarenheter och projekt, samt att berätta vem Kennet är som person. Ungefär som ett samlat CV och personligt brev.  

#### Webbplatsens design
Rent allmänt är webbplatsen ganska "clean". Den går i vitt och blått och är väldigt ljus. Sidan är mestadels uppdelad i en kolumn, ibland är den uppdelad i tre.  

#### Gynnar designen webbplatsens mål och syfte?
Designen på sidan kanske inte är den bästa i min mening men jag tycker att den fungerar. Hela sidan genomsyras av samma design vilket inte alltid är lätt att få till. Jag skulle säga att designen gynnar webbsidans mål och syfte då den bevisar att Kennet har de kunskaper inom design som står på sidan. 

#### Designprinciper
Några av de designprinciper som används på denna sida är:
* <strong>Linjer</strong> - På toppen av webbplatsen går en linje från sida till sida. Denna linje fungerar som en brytpunkt mellan headern och innehållet. När man ser detta bryt tänker man lite på en snötäckt bergstopp, vilket ger en slags vinterkänsla. Men det är något som händer, vilket gör det lite mer intressant.
* <strong>Kontrast</strong> - Färgerna vitt, svart och den ljusblåa ger en väldigt stark kontrast på sidan. Sidan har även inslag av kontast på texten, där ord som utmärks är fetare än resterande text. Detta gör att ögat direkt dras till de orden, vilket gör att man får en snabb uppfattning om vad texten handlar om.
* <strong>Färg</strong> - Den ljusblåa färgen sticker ut mot det vita och det svarta. Blått används också ofta av företag inom teknik, vilket gör att man snabbt får en känsla av vilket område denna sida ligger inom.  

#### Används designprinciperna olika på undersidor?
Denna webbsida är en såkallad "one page"-sida, vilket innebär att den endast innehåller en sida som är uppdelad i olika sektioner. Om man ser till de sektioner som finns på sidan, så används lite olika principer beroende på av som ska visas upp. Färgen är ett genomgåente tema och linjer används på sätt och vis, genom att exempelvis visa upp ett framstegsfält. Ett grid kommer senare när tidigare projekt visas upp. Det känns som att principerna ändras lite beroende på vad som krävs för vissa sektioner.



### chfrisk

#### Webbplatsens mål och syfte
Christians webbplats agerar även den som en portfolio. Webbplatsens mål och syfte är att visa upp Christians kunskaper samt tidigare projekt.

#### Webbplatsens design
Det är en unison design som genomsyrar hela webbplatsen. Gradienter används till största del och färgerna går från lila till blått. Många olika ikoner och andra designelement används mycket.

#### Gynnar designen webbplatsens mål och syfte?
Jag tycker att designen visar att Christan har kunskap inom design såväl programmering. Designen är känns modern vilket gör att personen i fråga känns innovativ, vilket gör att man kanske vill anställa Christian till sina projekt. Då har ju designen gynnat webbplatsens mål och syften. 

#### Designprinciper
Några av de designprinciper som finns på denna webbplats är:
* <strong>Linjer</strong> - Linjer är något som används mycket på sidan. De är väldigt "snälla" då de går i kurvor, vilket gör att sidan känns lugn och harmonisk. Även här känns det som de används lite för att skapa olika sektioner på sidan.
* <strong>Balans</strong> - Webbplatsen använder sig väldigt mycket av designprincipen balans. Bilerna som känns tyngre jämfört med texten finns växelvis på höger och vänster sida. Detta gör så att ingen av sidorna känns tyngre än den andra.
* <strong>Rörelse</strong> - Designprincipen rörelse finns med, då webbplatsen innehåller många animerade ikoner som åker fram. Även de vågformade linjerna skapar en känsla av rörelse.
* <strong>Färg</strong> - Webbplatsen har en stark färgpalett. Färgerna ingår för det mesta tillsammans i en gradient, förutom i utmärkande text, då används endast en färg. Färgerna känns moderna och ger en innovativ känsla.

#### Används designprinciperna olika på undersidor?
Även denna webbplats är en "one page" och är då uppdelad i sektioner. Jag tycker att sidan för det mesta följer samma designprinciper. Jag kan tycka att vissa element kanske inte balanseras lika bra. Exempelvis sektionen med ikonerna HTML, CSS, Photoshop osv.


### olivia

#### Webbplatsens mål och syfte
Även Olivias webbsida är en portfolio vars syfte är att visa upp tidigare projekt och arbetserfarenheter. 

#### Webbplatsens design
Webbplatsen består för det mesta av färgerna svart, grått och vitt. Layouten följer inget riktigt mönster. 

#### Gynnar designen webbplatsens mål och syfte?
Själva designen känns en aning anonym. Man ser inte Olivias potential förens man tittar på showcase:n som finns på sidan. Jag tror att det finns en större chans att potentiella kunder stannar på sidan längre om personen visar att de bra på design genom att skapa en trevlig design på sin egna sida. Just nu tycker jag inte att designen gynnar särskilt mycket. 

#### Designprinciper
* <strong>Hierarki</strong> - Då det finns mycket kontrastrik text, både färg och vikt, skapas en hierarki som leder användarens ögon genom sidan. 
* <strong>Kontrast</strong> - Färgerna vitt och svart ger en stark kontrast mot varandra och dessa färger används till största del på sidan. Även vikt på texten och att blanda gemener och versaler ger en hög kontrast på sidan.
* <strong>Grid</strong> - Jag kan inte se att ett grid används på hela sidan, men det används i Olivias showcase. Här visas olika projekt upp i rader och kolumner. Dock ligger de väldigt tätt på varandra.  

#### Används designprinciperna olika på undersidor?
Även denna sida är en "one page" vilket innebär att jag även här kommer att kolla på olika sektioner istället. Den designprincip som följer hela sidan är kontrast. Annars känns det som att de olika sektionerna på sidan inte riktigt följer något mönster. Utan de olika sektionerna är inte den andra lik.  


Analys
-----------------------

Ett av resultaten som var väldigt intressant var att alla sidor som undersöktes använde sig av så kallade "one page sites". Alltså att webbplatsen endast består av en sida som är uppdelad i sektioner. Det kan ha att göra med att alla sidor är portfolios och inte innehåller så mycket mer än en beskrivning av personen, arbetserfarenheter och utbildning. Att göra en sida med flera undersidor med så lite intehåll hade bara skapat ett onödigt djup och därmed hade webbplatsen fått en minskad användbarhet. 

Vad gäller desig i allmänhet och designprinciper så används det lite olika på de sidor som har undersökts. Olivias webbplats hade en väldigt anonym design där showcase:n fick ta störst plats, medans Christans webbplats var fullproppad med färger former och animationer. Kennets sida hamnade någonstans mittemellan. En portfolio kan ju vara ganska personlig och det syns verkligen på de sidor som har undersökts i denna rapport. Personerna har fått använda sin kreativitet på dessa sidor och ingen sida är den andra lik. De använder sig av olika design element och olika principer. 


Analys av min portfolio
-----------------------
#### Webbplatsens design
Min webbplats har en starkt färgpalett som följs genom hela sidan, både när det kommer till det ljusa och mörka temat. Även headern följer färgschemat till viss del. Detta är något som är gemensamt med de webbplaser som undersöktes tidigare i rapporten. Alla hade en stark färgpalett som följdes på hela sidan. För övrigt är sidorna i min portfolio bra balanserade.

#### Gynnar designen webbplatsens mål och syfte?
Just i detta fall är det svårt att säga i fall designen gynnar min portfolio då det är en skoluppgift. Det fanns ingen riktig tanke bakom designen från början, då man inte riktigt visste vart deluppgifterna skulle ta en. Kollar man bara på designen kanske det inte är självklart vad det är för webbplats. Men som skrevs tidigare är portfolios ganska personliga, vilket innebär att personen i fråga lägger sin personliga touch på sin portfolios design. Detta var något som vi såg, och kom fram till under den tidigare rubriken <strong>Analys</strong>. Webbplatsens design berättar helt enkelt lite mer om mig.  

#### Designprinciper
De designprinciper som används på min sida är:
* <strong>Färg</strong> - Webbplatsen innehåller en stark färgpalett som genomsyrar alla sidor, både i det ljusa och mörka temat. Färgerna kan upplevas som en aning dystra men med den gula accentfärgen livar det upp lite. 
* <strong>Grid</strong> - Grid används en del på sidan för att linjera visa element, exempelvis de olika kmom-korten eller bilderna i galleriet. Detta hjälper till att skapa en viss balans mellan elementen.
* <strong>Kontrast</strong> - Kontrast används en del på sidan genom exempelvis accentfärgen, att visa länkar med en annan färg samt att ändra vikten på vissa ord för att dra användarens ögon dit. 

#### Används designprinciperna olika på undersidor?
Det jag såg när jag gjorde min undersökning på de tidigare webbplatserna var att de använde lite olika designprinciper beroende på innehållet. Jag känner att även jag har gjort det på min sida. Grid används exempelvis inte på varje sida, utan bara där jag har element som jag behöver strukturera och balansera upp. Färgen och kontrasten är dock något som följs genom hela sidan.

#### Möjliga uppdateringar
Det känns som att det alltid finns uppdateringar att göra på sin sida. Det känns oftast som att man aldrig blir klar. Men jag tänker först och främst på vissa saker. Exempelvis flash-bilden på sidan. Det är lite störande att den inte är lika bred som main-container. Det gör att blicken inte flyter på bra nedåt på sidan, utan man fastnar på bilden. Något annat som förstör balansen en aning på mina kmom-kort är att de inte är lika breda. Jag tycker att detta stör balansen en aning. 

När det kommer till möjliga tillägg av designprinciper känns det svårt att lägga till mer på den redan befinlig sida. Det känns mer rätt att tänka lite mer på vilka principer man kan använda sig av när man har ett blankt papper. 

#### Gjorda uppdateringar
Jag valde att både ändra på min flash-bilds storlek samt fixa till bredden på mina kmom-kort. Detta gjorde en del då sidan blir lite mer "clean" och det känns inte som att den är ihopsatt på kort tid. De små ändringarna bidrog till en mer seriös känsla av sidan. 

Jag valde att inte lägga till några fler designprinciper då det tar tid, då det ska matcha resterande design. Jag väljer istället att lägga tiden på att planera designen bättre från början till nästkommande projekt, med hjälp av den kuskap jag har erhållit under denna rapport. 

Referenser
-----------------------

* <a href="https://www.canva.com/learn/design-elements-principles/">Canva: Design elements and principles</a>
* <a href="https://chfrisk.se/">https://chfrisk.se/</a>
* <a href="https://nillewebb.se/">https://nillewebb.se/</a>
* <a href="http://www.olivia.nu/">http://www.olivia.nu/</a>

Övrigt
-----------------------

Denna rapport är skriven av Linnéa Karnel Mjörnheim