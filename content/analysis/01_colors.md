---
Title: Rapport 1
Description: Rapport om färger
Template: kmom
---

Analys av färg- och typsnittsval på digitala byråers webbsidor.
=======================

Syftet med denna rapport är att analysera webbsidor utifrån deras färg- samt typsnittsval. I denna rapport kommer tre webbsidor analyseras, alla tillhörande digitala byråer, som är placerade i tre olika städer. 

Urval
-----------------------

De webbsidor som analyserades i denna rapport tillhör alla digitala byråer som alla är placerade i olika städer. De digitala byråer som kommer att analyseras i denna rapport är: 

* <strong>Wonderfour</strong> - Stockholm
* <strong>Hoy</strong> - Göteborg
* <strong>Adwise Mediabyrå</strong> - Linköping


Valet, digitala byråer, gjordes då de jobbar med att skapa och designa webbsidor för sina kunder varje dag. Men hur väljer de att presentera sig själva på sina webbplatser med hjälp av färger och typsnitt? Själva urvalsprocessen var ganska simpel då det populäraste sökförslaget valdes ut efter en sökning på digitala byråer i respektive stad. 

Metod
-----------------------

De metoder och verktyg som har använts under arbetets gång är:

* <strong>Colorpicker</strong> - Detta är ett program som finns tillgängligt i Ubuntu Software. Colorpicker använder sig av en pipett som tillåter en att plocka upp de färger som finns tillgängliga på skärmen och visar då den valda färgen tillsammans med dess hexadecimala färgkod. Detta program användes alltså för att "plocka ut" färgerna på respektive webbsida. 
* <strong>Adobe Color</strong> - Detta är en tjänst där man kan slumpa fram färger utifrån olika färgscheman (Adobe, 2020). Tjänsten användes i detta arbete för att se relationerna mellan de olika färgerna på en webbsida, för att i sin tur se i fall de följde ett specifikt färgschema. Respektive webbsidas färgpalett matades manuellt in och Adobe Color placerade ut färgerna på ett färghjul. 
* <strong>Firefox devtools</strong> - I devtools finns en rad olika verktyg, bland annat möjlighet att se den HTML- och CSS-kod som finns på webbplatsen (MDN, u.å). Varför just Firefox devtools användes i detta arbete är på grund av att den innehåller många verktyg samtidigt som att den är ganska användarvänlig. Devtools användes här för att söka fram rubriker (h-taggar) samt brödtext (p-taggar) för att sedan ta reda på vad för typnitt webbsidorna använde sig av.

Resultat
-----------------------

Nedan presenteras de resultat som utvunnits från de tre utvalda webbsidorna.

### Wonderfour

![Wonderfour hemsida](%assets_url%/img/wonderfour.png) {.webbimg}

#### Färgpalett

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #fff">
<td style="height: 50px; width: 50px; background-color: #EDEDED">
<td style="height: 50px; width: 50px; background-color: #FEF336">
</tr>
</table>

Wonderfours webbsida domineras av svart, grått och vitt. Det är svårt att säga om paletten följer ett viss färgschema, då svart, grått och vitt beror på ljusheten. Det närmaste man skulle kunna komma är väl ett Monokromatiskt färgschema, då man har flera nyanser av en färg (dbwebb, 2018a). Utöver väldigt grundläggande färger använder Wonderfour gult som accentfärg. Den sticker ut jämfört med de andra färgerna och fångar uppmärksamheten. Den gula färgen används bland annat som hover-effekt på vissa klickbara bilder och länkar. Den används också för att bryta av den vita färger. 

#### Typsnitt

* <strong>Rubriker h1, h2, h3</strong>: Maison Neue Book, Helvetica Neue , Helvetica - Sans serif.
* <strong>Brödtext p</strong>: Maison Neue Book, Helvetica Neue , Helvetica - Sans serif.

Här använder Wonderfour samma typsnitt till alla rubiker (h1-h3) samt för all brödtext fast i varierande teckenstorlekar. Alla är sans serifer.

Det finns en hel del digitala byråer i Stockholm och man behöver kunna sticka ut för att bli sedd. Wonderfour sticker ut med sin djärva gula färg och fångar uppmärksamheten hos besökaren. Både accentfärgen och typsnittet känns modernt och vågat, med hög kontrast, vilket gör att det känns som att de kan sin sak när det kommer till innovativa digitala lösningar. 

### Hoy

![Hoy hemsida](%assets_url%/img/hoy.png) {.webbimg}

#### Färgpalett

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #2F2F2F">
<td style="height: 50px; width: 50px; background-color: #6D5572">
<td style="height: 50px; width: 50px; background-color: #EFD6A5">
<td style="height: 50px; width: 50px; background-color: #ED6C5A">
</tr>
</table>

Går man in på Hoys webbsida möts man först av en stor hero-bild som täcker hela sidan. Man får scrolla ner lite och då möts man av en liten färgblandning. Sidan är mestadels vit med sektioner bryts av med hjälp av de beige-gula och rosa-röda färgerna. Den rosa-röda färgen används även till vissa ikoner. Den lila färgen används väldigt sparsamt på startsidan, men finns även på undersidor och länkar. Vad gäller färgscheman är även denna färgkombination ganska svår. Jag skulle säga att färgpaletten ligger närmast det analoga färgschemat då den beige-gula, lila och rosa-röda färgen ligger ganska nära varandra på färghjulet (dbwebb, 2018b). Man skulle även kunna se den lila färgen som lite av en accentfärg då den används för att framhäva något specifikt, i detta fall kontakt-knappen och vissa länkar.

#### Typsnitt

* <strong>Rubriker h1, h2, h3</strong>: Circular Std - Sans serif.
* <strong>Brödtext p</strong>: Circular Std - Sans serif. 

Även Hoy använder samma typsnitt till alla deras rubriker (h1-h3) samt till deras brödtext fast i olika teckenstorlekar. Även här är all text av familjen sans serif. Dock använder de h3-rubriker väldigt sparsamt om ens alls. Dock kan man se h4-h6 en hel del.

Hoy presenterar sig med tre ledord "hjärta, hjärna och spets". Den stora hero-bilden, vilket är det första man ser ger en familjekänsla. Den beige-gula och rosa-röda färgen värmer och bidrar till en mysig känsla. Typsnittet känns modernt även här och det är även lättläst. Det känns som att de har speglat sina ledord bra med hjälp av färg och typsnitt.

### Adwise Mediabyrå

![Adwise hemsida](%assets_url%/img/adwise.png) {.webbimg}


#### Färgpalett

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #282627">
<td style="height: 50px; width: 50px; background-color: #F2F2F2">
<td style="height: 50px; width: 50px; background-color: #DB5B48">
<td style="height: 50px; width: 50px; background-color: #DD3333">
</tr>
</table>


Adwises webbsida växlar mellan mörkt och ljust. Sektionerna på sidan bryts av med svart och grått samt vitt och grått. Vad gäller färgschema är det samma svårigheter som uppstod med Wonderfour. Majoriteten av sidan går i svart, vitt och grått. Så färgschemat är väl även här närmast ett Monokromatiskt färgschema. De använder sig av en röd-orange färg här som accentfärg, den finns på knappar, utvalda rubriker samt länkar. Det dyker även upp en röd färg på en instagram-ikon som inte används tidigare. Kanske förvrängdes den röd-orangea färgen på den svarta bakgrunden så att de behövde balansera upp den?

#### Typsnitt

* <strong>Rubriker h1, h2, h3</strong>: Josefin - Sans serif.
* <strong>Brödtext p</strong>: Proxima-nova - Sans serif.

På Adwise webbsida har alla rubriker (h1-h3) samma typsnitt i olika teckenstorlekar. Brödtexten skiljer sig lite med ett annat typsnitt men båda typsnitten är fortfarande sans serifer. 

På deras webbsida listar Adwise upp deras värdeord som är: Passion – Driv – Nyfikenhet & Ärlighet. Den röd-orangea accentfärgen sticker ut bland gråskalan och kontrasten. Färgen skulle kunna anspela på passion då den känns varm och härlig. Rubrik-typsnittet Josefin sticker också ut från brödtexten då den har vassa kanster vilket gör att Adwise känns vågade. Alla typsitt kombineras bra och är lättlästa. Enligt mig saknas ärligheten i designen. Jag hade gärna sett lite mer varma och jordnära färger för att öka tilliten. Sidan känns väldigt modern och snabb på grund av all kontrast.

Analys
-----------------------

Det jag fann som var gemensamt för alla webbsidor var att de i största majoriet använde sig av vitt, svart och gråskalor. De använde sig också av en accentfärg för att highlighta viktiga länkar och knappar, som hade ganska hög kontrast jämfört med basfärgerna. Varför de väljer att ha en majoritet av väldigt neutrala färger på sina sidor kan ha att göra med att de ofta visar upp tidigare projekt de har gjort. Dessa bilder på tidigare projekt innehåller ofta väldigt många och kontrastrika färger vilket förmodligen hade skärt sig i fall de själva hade haft en sådan design på sin webbsida. De använder i stället sin sida som en canvas där de "målar" sina tidigare projekt, och därmed låter dem ta fokus.

Vad gäller typsnitt använder sig alla webbsidor av olika typer av sans serifer. Det känns som en passande typ till digitala byråer då sans serifer tidigare var väldigt hårt förknippade med skärmar. Sans serifer känns också lite mer moderna än serifer. Alla sidor använde sin text på ett bra sätt, det var bra radavstånd och typsnitten var välgjorda vilket gjorde texterna lättlästa. 

Det mest intressanta som har utvunnits från denna rapport att de digitala byråer som har analyserats innehar en ganska minimalistisk desig när det kommer till färg och typsnitt. Antingen jobbar man med lite avmattade färger som inte ger så mycket kontrast, eller så använder man sig av mycket gråskalor och en accentfärg som ger väldigt hög kontrast. Även att samma typsnitt både används till rubriker och brödtext. Det känns som att det är lite av en balansgång att designa en webbsida för företag som utför kreativa uppdrag till kund. Fokus ligger på deras arbete.

Referenser
-----------------------

* [Adobe (u.å)](https://color.adobe.com/sv/create). [Hämtad 2020-11-29]
* [dbwebb (2018a)](https://dbwebb.se/guide/design-med-html5-och-css3/monokromatisk). [Hämtad 2020-11-29]
* [dbwebb (2018b)](https://dbwebb.se/guide/design-med-html5-och-css3/analogt). [Hämtad 2020-11-29]
* [MDN (u.å)](https://developer.mozilla.org/sv-SE/docs/Tools). [Hämtad 2020-11-29]

Övrigt
-----------------------

Denna rapport är skriven av Linnéa Karnel Mjörnheim.