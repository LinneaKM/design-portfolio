---
Title: Kmom03
Description: Third assignment
Template: kmom
---

 Kursmoment 3
======

## Layout

### Hur har det gått att jobba med CSS-Grid/Flexbox?

Det har gått ganska bra att arbeta med CSS-grid och Flexbox. Jag tror att det är mest på grund av att vi fick en hel del bra material att läsa, samt att genomgången gick igenom lite exempel. Jag har även arbetat med Flexbox sedan tidigare vilket gjorde att det var en sak som jag inte behövde lära mig från grunden. 


### Har du jobbat med dessa tekniker sedan tidigare? Vad anser du om det?


Som jag skrev innan har jag använt mig en hel del av Flexbox sedan tidigare. Trots att jag har använt det innan kan jag ibland tycka att det gör lite som det vill ibland. Eller så förstår jag inte det till 100% helt enkelt. Jag tycker dock att flexbox kan vara väldigt smidigt när det kommer till responsiviteten på en sida. Med hjälp av wrap osv sker mycket “automatiskt” och man slipper mycket kod i media queries. 

När det kommer till CSS-grid så har jag endast hört talas om det sedan innan. Jag har sett att det finns men jag har aldrig använt det aktivt. Jag tyckte dock att det var ganska enkelt att sätta sig in i det och det känns som ett smidigt verktyg för att bygga upp layouter. Det känns även som att det har ganska stor potential när man väl lär sig det bättre. 


### Har du försökt dela upp din SASS-kod i olika moduler? Kanske har du skapat en ny modul som är din layout?


Ja, jag delade upp min SASS-kod lite mer i detta kmom. För det första så flyttade jag över det mesta av min SASS-kod som låg i shared-mappen, till min tema-mapp. Jag sparade lite kod i shared-mappen som jag brukar använda i de flesta av mina hemsideprojekt. Jag gjorde även egna filer för att styla både "landningssidan" för alla kmoms samt för individuella kmom-sidor. 


### Valde du att göra om din sidas layout eller nöjde du dig med report sidan?


Jag nöjde mig att endast göra om min report-sida. Det beror nog mest på att jag inte riktigt tänkte på mina andra sidor under arbetets gång, därför hade jag ingen riktig tanke på hur jag skulle lägga upp layouten på mina andra sidor. 


### Vilken är din TIL för detta kmom?

Mitt TIL för detta kmom är CSS-grids. Jag har aldrig använt dem själv innan jag och tyckte också att det kändes lite komplicerat att använda det. Nu när jag väl har fått testa på det ordentligt känns det inte lika “läskigt” längre. Det känns som att jag kommer ha stor nytta av det i framtiden. 

Jag börjar också att känna mig lite mer bekväm med Pico och twig-filerna. Jag känner dock fortfarande att det är ett litet hinder för mig. Ibland tycker jag att Pico dokumentationen saknar vissa saker och jag tycker att deras förklaringar är lite sisådär. Något som jag har försökt att fixa till denna vecka som tog extremt lång tid, var att få Redovisnings-länken i navbaren att fortfarande vara “aktiv” när man är inne på en individuell kmom-sida. Jag lyckades tillslut lösa det genom att kolla om nuvarande sida var ett barn till “report”. Det känns inte så komplicerat när man tänker så här i efterhand, men jag vet inte riktigt hur jag ska skriva kod i twig-filerna vilket ibland stoppar mig. 

