---
Title: Kmom01
Description: First assignment
Template: kmom
---

 Kursmoment 1
======

## Ramverk, innehåll och style

### Har du jobbat med ramverk eller andra CMS:er tidigare?

Jag har tidigare jobbat med Wordpress i min tidigare utbildning samt på skarpa projekt. Dock har jag väl aldrig lärt mig det till fullo utan
det var mycket experimenterande. 


### Det blev en del nya verktyg och tekniker i labbmiljön och för att jobba med portfolio-sidan, är du bekant med någon av dem sedan tidigare?


Denna vecka blev lite överväldigande då det var så otroligt mycket nya saker. Nästan allt som vi gick igenom var helt nytt för mig. Något
som jag har testat på sedan innan är versionshantering. När det kommer till versionshantering har jag fått testa på git och svn. Detta är
dock inget jag har lärt mig till fullo. Jag behövde använda detta när jag gick på civilingenjörsprogrammet i datateknik, men vi fick till
största del lära oss det själva. Kanske därför det inte har fastnat så bra. 


### Har du några förutfattade meningar, eller kanske etablerad övertygelse, inom design och användbarhet för webben?


Eftersom jag har läst kurser inom design och interaktionsdesign skulle jag väl säga att jag är ganska säker hur saker borde vara för att 
guida användaren genom en webbplats. Dock har jag tidigare fokuserat mer på mobila applikationer. Mitt examensarbete handlade bland annat om
interaktionsdesign och jag har även arbetat med interaktionsdesign i skarpa projekt. Sen är väl grunderna dem samma oavsett om det är en 
webbplats eller en mobil applikation, men viktigt att tänka på storleksskillnaderna, syfte och målgrupp. Att tänka på storleken är ju i och 
för sig alltid viktigt när man håller på med webbplatser. Design är ett ganska svårt ämne då det alltid tolkas olika av olika personer, dock 
finns det ibland speciella riktlinjer att följa, exempelvis inom färglära. Användbarhet är kanske lite enklare då man har en målgrupp att 
utgå ifrån deras förutsättningar och kunnande om webben samt att det är ganska enkelt att testa om ens webbplats har en bra användbarhet. Vi 
människor är ju också ganska förutsägbara vilket gör att det finns riktlinjer att följa om hur man bör lägga innehåll för att kunna guida 
användaren rätt genom webbplatsen. 


### Hur kändes det att göra din egna layout och styla den? Gick det bra?


Då jag inte riktigt förstod mig på koden som vi fick denna vecka kände jag mig lite feg. Det blev mest ändring av färger och bilder. Jag 
tror att det var index.twig-filen som skrämde mig mest. Därför vågade jag inte riktigt göra några ändringar där. Jag var helt enkelt rädd 
för att “förstöra” koden så att jag inte skulle kunna få den att fungera igen. Men nu såhär i slutet på veckan förstår jag att med hjälp av 
versionshanteringen skulle jag kunna gå tillbaka till en version som fungerar. Det sas också på någon föreläsning att navbarens 
responsivitet lätt kunde gå sönder så jag vågade inte riktigt pilla där heller. Denna vecka gick åt till att försöka lära mig hur pico 
fungerar och upplägget av koden. Jag är verkligen inte nöjd med min sida som den ser ut nu, men nästa vecka blir det nog att göra lite 
större ändringar. Speciellt att ändra layouten när det kommer till headern. Det känns som att det bästa för mig hade varit att bygga upp det 
nya temat från grunden istället, men att ta lite inspiration från de gamla lösningarna. Alltså tyckte jag att det var väldigt svårt att 
anpassa mig till den redan existerande koden, men självklart måste man ju lära sig det också.


### Vilken är din TIL för detta kmom?

Egentligen är det många saker men ett exempel är markdown. Jag har hört talas om det sedan innan men jag har aldrig vetat hur det används 
eller hur man skriver det. Så det var väldigt intressant att få lära sig det. Något som också var helt nytt var Pico. Jag tror att jag 
börjar få ett hum över hur upplägget är, men det är fortfarande mycket kvar att lära. Jag tycker att det känns som att det kommer vara 
väldigt smidigt att använda när man väl lär sig det ordentligt.

</div>