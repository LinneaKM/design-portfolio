---
Title: Kmom06
Description: Sixth assignment
Template: kmom
---

 Kursmoment 6
======

### Hur känns det att tänka i termer av designelement och designprinciper?

För mig känns det ganska naturligt, men det är nog mest på grund av min tidigare utbildning inom grafisk design och kommunikation. Vi fick aldrig uttrycka att vi tyckte något var “snyggt”, då det är en väldigt personlig sak. Vi fick alltid använda oss av designprinciper och teorier när vi skulle förklara varför något var estetiskt tilltalande. Nu var det ett tag sedan jag jobbade så, så allt är man lite ringrostig. Men det känns som att det snabbt kommer tillbaka. 


### Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?

Det är svårt att dra en allmän sammanfattning för alla sidor, då jag kollade på ett väldigt litet område. Vad jag har sett sedan tidigare kan man ofta se mönster i designen på olika webbsidor som är inom ett visst områden. Exempelvis företag inom teknikbranschen, där används mycket blått och det finns en viss igenkänningsfaktor mellan alla företag. Nu när man kollade på personers portfoliosidor kändes det väldigt personligt. Där fick personerna en chans att visa upp vilka de är genom designen. Jag tyckte att det var häftigt att de inte följde något mönster, utan de gjorde sin grej. Jag tar också med mig att det kan vara smart att anpassa de designprinciper man använder sig av beroende på det innehåll man har på sidan.  


### Gjorde du några uppdateringar till din egen sida utifrån vad du kom fram till i analysen?

Ja, jag valde att bredda min flash-bild så att den var lika bred som min main-container. Detta gjorde så att toppen på sidan blev lite trevligare. Jag gjorde även så att mina kmom-kort på rapportsidan samt redovisningssidan var lika breda. Det var lite konstigt när korten som innehöll mer text tog mer plats än resterande. Detta gjorde så att layouten kändes lite lugnare och mer balanserad. 


### Har du en uppfattning om “the final touch” och vad det kan vara i sammanhanget webbdesign?

Det var lite det jag kände när jag gjorde mina sista ändringar på min sida. De ändringarna gjorde så att webbplatsen såg mer sammansatt och “clean” ut. Det är lite det jag tänker är “the final touch”. Det där lilla extra som gör att sidan ser tilltalande ut. Dock känns det ju som att man kan sitta hur länge som helst och göra små ändringar. Men det känns som “the final touch” gör att alla bitar faller på plats.


### Vilken är din TIL för detta kmom?

Då jag ändå har studerat design sedan tidigare har jag ju hört det mesta om designelement och designprinciper sedan innan. Jag har även läst kurser inom interaktionsdesign men jag tyckte att man lärde sig en hel del utav att använda google lighthouse. När jag arbetade med att få 100 på accessibility på min sida så läste jag ofta mer om de problem som lighthouse ansåg finnas på min sida. Jag tyckte jag fick lära mig en hel del om exempelvis hur man bör anpassa sin sida för skärmläsare och så vidare. 

