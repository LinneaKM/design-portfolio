---
Title: Kmom02
Description: Second assignment
Template: kmom
---

 Kursmoment 2
======

## SASS och typografi

### Vad tycker du om SASS än så länge?

Svårt att säga efter så här kort tid. Än så länge har det varit ganska blandat. Ibland ganska enkelt eftersom att det liknar CSS ganska mycket. Ibland väldigt svårt då vissa saker är lite annorlunda och jag inte vet vad jag ska leta efter i SASS-dokumentationen. Jag tror också att Pico fortfarande gör mig förvirrad och överväldigad vilket gör att för mycket tid går åt till det. Efter det här kursmomentet har jag fått lite bevis på att SASS kan göra livet lite enklare, men eftersom jag inte är van vid det har jag nog missat att använda många smarta vägar. Jag har helt enkelt inte jobbat med det så mycket så att jag kan förstå SASS fulla potential. Jag har dock hört att många tycker om att använda det, så det ska bli spännande att fortsätta att arbeta med det.  


### Är du bekant med Node, npm eller npm scripts (t.ex. npm run lint) sedan tidigare? Vad anser du om det?


Jag har aldrig tidigare arbetat med Node, npm eller npm scripts. Rent allmänt känns det väl ganska smidigt, men jag kan inte heller säga att jag förstår det till 100 procent. Jobbigt nog har jag lite svårt att förstå saker till fullo när jag inte riktigt förstår bakgrunden till det. Det är ju smidigt att kunna köra script, men jag tror inte att jag har tillräckligt med kunskaper för att kunna skriva ett eget. 


### Hur kändes det att kompilera SASS till CSS, var det något du reflekterade över?


Att det gick väldigt snabbt och smidigt. Jag tror inte att jag tänkte så mycket faktiskt. CSS-filen blir ju väldigt fint formaterad och allt har sin plats. Annars tycker jag att CSS-filer kan se ganska röriga ut.


### Kommentera ditt tema, hur kan man beskriva dess design och hade du några planer på “design” när du byggde ditt tema?


Mitt tema är ganska lugnt men med lite uppiggande färger här och var som bryter mot det mörka och lite “tråkiga”. Det gör att temat får lite liv i sig samtidigt som den inte blir “för livlig”. Den är ganska snäll mot ögat, alltså inga höga kontraster som gör ont att titta på. Vad gäller planering hade jag min flash-bild som jag utgick ifrån, annars hade jag ingen särskild planering. Egentligen hade jag velat måla upp en mock-up i Figma innan jag började att koda, men då det är så mycket nytt att lära sig i kod-väg kände jag inte att det fanns tid för det. Sedan är jag, som jag skrev ovan, fortfarande lite förvirrad över Pico. Jag känner mig lite begränsad vilket gör att designen får komma lite som den vill. Alltså beror det nog mer på vad jag känner att jag kan göra utifrån det som finns. 


### Valde du att dela upp din kod? Vilka uppdelningar valde du att göra?

Jag missförstod lite hur shared-mappen skulle fungera, så nästan all min SASS ligger där just nu. Jag tänkte att jag jobbade på ett “default”-tema därav ligger allt i shared-mappen. Jag har lite bättre förståelse om hur shared-mappen borde användas nu. Tyvärr finns det inte tid att föra över allt till “mitt tema”, men det är något jag vill göra nästa vecka, samt att strukturera upp det bättre. Utöver uppdelningarna base, layout och variables gjorde jag en fil för typografi där jag satte regler för all text. Detta för att det kan vara svårt att leta efter det  i stora CSS-dokument. 


### Vilken är din TIL för detta kmom?

Mitt TIL för denna vecka är definitivt lite SASS-kod. Jag har bland annat lärt mig om variabler, hur man utgår från sina satta färger och gör den mörkare eller ljusare, hur man delar upp koden i olika dokument med mera. Men jag känner att det finns mycket kvar att lära!

