---
Title: Kmom05
Description: Fifth assignment
Template: kmom
---

 Kursmoment 5
======

## Bilder

<div class="embed-container">
    <iframe src="https://www.youtube.com/embed/wTaXI9LUugc" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen title="video of kittens"></iframe>
</div>

### Berätta kort om erfarenheterna med din undersökning av webbplatsers laddningstid och vad du kom fram till.

Jag tyckte att det var väldigt intressant att undersöka tekniksidor då jag har fått känslan av att de är oftast är fyllda med olika bilder med hög kvalité. Jag hade förväntat mig att de skulle vara väldigt tunga och ta tid på sig att ladda in. Till min förvåning var det två av tre sidor som inte var så tunga samtidigt som de hade ganska snabb laddningstid. Det som alla tre sidor hade gemensamt var att de inte fick särskilt bra betyg när det kom till mobilvyn. Alla tre hade behövt att jobba på att optimera sina sidor för mobilanvändare.


### Har du några funderingar kring Cimage och dess nytta och features? Vilka bildverktyg använder du själv normalt sett?


Jag tror inte att jag har några funderingar direkt. Jag har heller inte kollat runt särskilt mycket i dokumentationen så jag har inte upptäckt dess fulla potential än. Dock tyckte jag att det kändes som en väldigt smidig sak att använda sig utav. Speciellt om man kanske inte är så bra på bildbehandling eller bara vill spara tid. Det känns som att det går mycket snabbare att använda sig utav Cimage för att beskära, ändra storlek och kvalitet, direkt i filen, istället för att ändra bilderna i ett bildbehandlingsprogram. Det blir inte lika rörigt i filsystemet heller när man inte behöver ha samma bild i många olika storlekar och kvalitéer.

Själv använder jag Photoshop som bildbehandlingsprogram och Illustrator när det kommer till vektorgrafik. Det är mest för att jag har arbetat med dessa i väldigt många år. Jag vill gärna tro att jag enkelt skulle kunna lära mig andra program ganska enkelt, då många försöker att efterlikna Adobes program.



### Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?


Min uppfattning när det kommer till bilder på webben är att det är en väldigt fin balansgång mellan att få en fil som är ganska liten samtidigt som kvaliteten är tillräcklig. Jag har alltid tyckt att det har varit svårt att få till samtidigt som jag har förundras över de sidor som gör det bra. Vad gäller laddningstiden tror jag idag att vi har blivit enormt kräsna med att allt ska gå snabbt. Jag kommer ihåg när jag var liten och vi fick “ringa upp” nätet, eller när någon ringde bröts allt. Det tålamodet har jag inte idag och jag tror att ingen annan har det heller. Därför gäller det för sidor att ha snabb laddningstid för att upprätthålla användarens uppmärksamhet. Responsiva bilder känns också som en självklarhet. Det är inte ofta man stöter på en sida som inte hanterar det. Jag skulle nog känna att det är en ganska oseroös sida jag är inne på i sådana fall.


### Vilken är din TIL för detta kmom?


Min TIL för denna vecka är bland annat Cimage. Jag tyckte att det var ett väldigt intressant och smidigt sätt att bearbeta sina bilder på. Speciellt tillsammans med picture. Jag tyckte även att det var roligt att lära sig att analysera hemsidors laddningstider, storlekar och så vidare. Jag tyckte att vi fick lära oss bra verktyg som jag kommer att ha med mig i senare projekt.
