---
Title: Kmom10
Description: Sixth assignment
Template: kmom
---

# Kursmoment 10

## Uppgifter

### Uppdrag 1

Med detta projekt valde jag att börja om helt från grunden med en installation från example/portfolio. Detta för att jag kände att jag ville lära mig det lite bättre, samtidigt som det kändes som att det skulle ta lång tid att rensa från min portfolio, då de två olika sidorna ser ganska olika ut. Det kändes även skönt att börja om från början så att man kunde försöka strukturera upp sin kod igen. Jag använder mig av två twig-filer som templates för footer och header. Det resterande innehållet finns i markdown-filer (för varje sida). Det mesta av innehållet ligger i markdown-filer just för att då kan jag designa varje sida var för sig.

Som hero valde jag att använda en div med en bakgrundsbild. Jag tycker att det är smidigt att använda denna metod speciellt när man ska ha text och knappar ovanpå. När det kommer till logotypen valde jag att snabbt göra en egen. Jag tycker att det är kul med grafik, och då jag ändå gjorde en webbplats för ett “lyxigt” företag kändes det bättre att göra en egen, snarare än att hämta något från nätet.

### Uppdrag 2

Temat och layouten har varit ganska väl planerat sedan innan jag började att koda på sidan. Jag började med att skriva ner information om företaget; vilken bransch de tillhör, vad de erbjöd och hur de ville visa upp deras företag. Jag skrev också ner några av de designprinciper som jag ville inkludera i min design. Därefter skapade jag en mockup på sidan med hjälp av Figma, som jag kunde följa under kodadets gång. Varför jag valde att tidigt planera så mycket var för att det skulle gå snabbare att koda när allt hade sin plats.

När det kommer till mina SASS-filer har jag valt att dela upp dem en hel del. En för “allmän”-kod exempelvis för header och footer samt divar som förekommer på flera stället och ser likadana ut. Jag har en fil för variabler, en för typografi samt en som innehåller alla media queries. Därefter har varje sida sin egna SASS-fil. De innehåller kod som är mer eller mindre exklusiv för just en specifik sida. Jag valde att strukturera min kod så pass mycket för att det skulle vara enklare att hitta, ifall jag skulle behöva ändra något.

### Uppdrag 3

Jag tycker att jag har lyckats ganska bra med att få till en bra responsivitet på webbplatsen, jag spenderade en del tid på att det skulle se bra ut. I första hand jag har jag använt mig av flexbox eller grid. Flexbox har använts till områden där positionen inte är så viktig när de wrapar. Grid har använts för objekt där positionen är viktig, exempelvis att ett objekt som hoppar rad, landar till vänster. Därför används grid på statistik-korten och team-korten. Jag har även använt mig av media queries en hel del, för att fixa mindre problem samt att detalj-justera för mindre skärmar.

När det kommer till tillgänglighet hade jag ganska bra koll på det från början. Jag var noga med att planera min färgpalett så att jag hade ganska mycket kontrast och jag valde typsnitt som var lättläst. Kunskapen från en tidigare uppgift där vi fokuserade på accessibility, gjorde så att man jobbade med det under hela projektets gång lite successivt. Exempelvis att lägga till alt-taggar så fort man la in en bild, välja bra färger, ta bort kod som inte underlättade och så vidare. Det gjorde arbetet mycket enklare när man sedan i slutet körde light-house. Jag hade från början en annan gul färg på mina rubriker, men lighthouse höll inte med mig om att kontrasten var tillräckligt bra. Så jag fick kompromissa lite och mörka ner rubrikerna en aning.

## Allmänt

Då jag själv la ganska mycket tid på att planera min sida tyckte jag att själva projektet gick ganska smidigt att göra. Jag visste alltid vad som behövdes göras härnäst och man stod nästan aldrig still. Dock känner jag nu såhär i efterhand att jag nog la lite för mycket tid på själva planeringen, jag borde ha kommit igång lite tidigare. Det tog lite tid att sätta igång projektet. Man hade ju inte gjort det mer än en gång, och det var ganska länge sedan man gjorde det också. Jag kände mig lite begränsad av Cimage, då jag gillar att sätta bilder till 100% så att de skalar fint när man minskar eller ökar fönstret.

Något annat som tog lång tid var att leta bilder. Jag tyckte aldrig att jag hittade något som passade så som jag ville. Men det beror nog mer på perfektionisten inom mig. Annars tycker jag att projektet varken har varit lätt eller svårt. Det beror ju lite vad man gör det till. Man kan verkligen utmana sig här om man vill. Jag hade en tanke på att skapa animationer, men tiden fanns inte till. Jag tycker att detta projekt är väldigt passande för denna kurs. Jag tycker att det har väldigt givande och kul att få testa på sina designkunskaper.

## Om kursen

Jag tycker först och främst att kursen har varit väldigt rolig. Det är alltid kul att ibland få uttrycka sin visuella kreativitet. Vad gäller materialet är svårt att säga. Jag tyckte att boken The principles of beautiful web design var lite tunn. Den har varit mycket relevant för kursen och jag tror att det kan vara mycket att ta in för någon som inte har tänkt på design på det sättet innan. Det kanske blir så när man har läst designböcker i tre år.

Jag önskar att det hade varit lite mer av interaktionsdesign i kursen. Jag förstår att det är ett väldigt stort ämne, men ändå en sådan viktig del när man designar en hemsida. Sedan har jag under hela kursens gång vart lite förvirrad över Pico/twig. Tanken var väl inte att vi skulle lära oss det så bra, men jag hade en hel del problem när jag skulle ändra i twig-filerna. Annars är jag som sagt nöjd med kursen, genomgångar och handledning har varit bra. Jag skulle absolut rekommendera denna kurs för kollegor och vänner. Jag ger kursen en 7 i betyg!
